<!DOCTYPE html>
<html lang="pl">
    <head>
        <meta charset="utf-8">
        <title>Julian Tuwim - Lokomotywa</title>
        <link rel="stylesheet" href="css/style.css">
    </head>
    <body>
        <div class="container">
            <h5>Julian Tuwim</h5>
            <h1>Lokomotywa</h1>
            <p>
                <span>Stoi na stacji lokomotywa,</span><br>
                <span>Ciężka, ogromna i pot z niej spływa:</span><br>
                <span>Tłusta oliwa.</span><br>
                <span>Stoi i sapie, dyszy i dmucha,</span><br>
                <span>Żar z rozgrzanego jej brzucha bucha:</span><br>
                <span>Buch - jak gorąco!</span><br>
                <span>Uch - jak gorąco!</span><br>
                <span>Puff - jak gorąco!</span><br>
                <span>Uff - jak gorąco!</span><br>
                <span>Już ledwo sapie, już ledwo zipie,</span><br>
                <span>A jeszcze palacz węgiel w nią sypie.</span>
            </p>
            <p>
                <span>Wagony do niej podoczepiali</span><br>
                <span>Wielkie i ciężkie, z żelaza, stali,</span><br>
                <span>I pełno ludzi w każdym wagonie,</span><br>
                <span>A w jednym krowy, a w drugim konie,</span><br>
                <span>A w trzecim siedzą same grubasy,</span><br>
                <span>Siedzą i jedzą tłuste kiełbasy,</span><br>
                <span>A czwarty wagon pełen bananów,</span><br>
                <span>A w piątym stoi sześć fortepianów,</span><br>
                <span>W szóstym armata - o! jaka wielka!</span><br>
                <span>Pod każdym kołem żelazna belka!</span><br>
                <span>W siódmym dębowe stoły i szafy,</span><br>
                <span>W ósmym słoń, niedźwiedź i dwie żyrafy,</span><br>
                <span>W dziewiątym - same tuczone świnie,</span><br>
                <span>W dziesiątym - kufry, paki i skrzynie.</span><br>
                <span>A tych wagonów jest ze czterdzieści,</span><br>
                <span>Sam nie wiem, co się w nich jeszcze mieści.</span><br>
                <span>Lecz choćby przyszło tysiąc atletów</span><br>
                <span>I każdy zjadłby tysiąc kotletów,</span><br>
                <span>I każdy nie wiem jak się wytężał,</span><br>
                <span>To nie udźwigną, taki to ciężar.</span>
            </p>
            <p>
                <span>Nagle - gwizd!</span><br>
                <span>Nagle - świst!</span><br>
                <span>Para - buch!</span><br>
                <span>Koła - w ruch!</span>
            </p>
            <p>
                <span>Najpierw - powoli - jak żółw – ociężale,</span><br>
                <span>Ruszyła - maszyna - po szynach - ospale,</span><br>
                <span>Szarpnęła wagony i ciągnie z mozołem,</span><br>
                <span>I kręci się, kręci się koło za kołem,</span><br>
                <span>I biegu przyspiesza, i gna coraz prędzej,</span><br>
                <span>I dudni, i stuka, łomoce i pędzi,</span><br>
                <span>A dokąd? A dokąd? A dokąd? Na wprost!</span><br>
                <span>Po torze, po torze, po torze, przez most,</span><br>
                <span>Przez góry, przez tunel, przez pola, przez las,</span><br>
                <span>I spieszy się, spieszy, by zdążyć na czas,</span><br>
                <span>Do taktu turkoce i puka, i stuka to:</span><br>
                <span>Tak to to, tak to to , tak to to, tak to to.</span><br>
                <span>Gładko tak, lekko tak toczy się w dal,</span><br>
                <span>Jak gdyby to była piłeczka, nie stal,</span><br>
                <span>Nie ciężka maszyna, zziajana, zdyszana,</span><br>
                <span>Lecz fraszka, igraszka, zabawka blaszana.</span>
            </p>
            <p>
                <span>A skądże to, jakże to, czemu tak gna?</span><br>
                <span>A co to to, co to to, kto to tak pcha,</span><br>
                <span>Że pędzi, że wali, że bucha buch, buch?</span><br>
                <span>To para gorąca wprawiła to w ruch,</span><br>
                <span>To para, co z kotła rurami do tłoków,</span><br>
                <span>A tłoki kołami ruszają z dwóch boków</span><br>
                <span>I gnają, i pchają, i pociąg się toczy,</span><br>
                <span>Bo para te tłoki wciąż tłoczy i tłoczy,</span><br>
                <span>I koła turkocą, i puka, i stuka to:</span><br>
                <span>Tak to to, tak to to, tak to to, tak to to!</span>
            </p>
        </div>
    </body>
</html>
